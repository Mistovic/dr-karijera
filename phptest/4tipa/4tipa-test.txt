Istrajan – stalan i uporan; pre nego što započne nove zadatke, do kraja uradi prethodne
Avanturista – smelo se upušta u nove izazove i poduhvate
Prilagodljiv – lako se uklopi u bilo koju situaciju bez obzira da li se prijatno oseća u njoj ili ne
Ubedljiv – otvoreno i ubedljivo govori, veoma je sugestivan u komunikaciji

Zabavan – stalno se šali, ima razvijen smisao za humor
Takmičar – u svakoj situaciji vidi mogućnost takmičenja i uvek teži pobedi
Požrtvovan – spreman je da se odrekne svojih potreba i želja da bi zadovoljio potrebe drugih
Uzdržan – suzdržava se u izražavanju osećanja

Lojalan – veran i odan prijatelj
Temeljan – voli da dobro ispita sve opcije i činjenice pre nego što donese konačnu odluku
Ekspresivan – lako iskazuje i često deli svoja osećanja sa drugima
Vizionar – uvek ima ciljeve i planove pred sobom

Radoholičar – stalno radi, trudi se, najčešće je nesposoban da se opusti
Kreativan – interesuju ga muzika i umetnost i često ima kreativne hobije
Pun razumevanja – prihvata način razmišljanja i ponašanja drugih, ne raspravlja se sa njima niti pokušava da ih promeni
Popularan – on je glavni u društvu i uvek je dobrodošao gost

Kontemplativan – karakteriše ga duboko promišljanje; često je zatvoren, ne voli površne razgovore i interesovanja
Idealista – stvari zamišlja u najsavršenijim formama, teži harmoniji
Introvert – preferira aktivnosti u kući, samostalno ili u uskom krugu prijatelja
Borac protiv nepravde – ne voli socijalnu nejednakost

Nestalan – stalno traži nova zanimanja i interesovanja jer u jednom poslu ne pronalazi trajnu radost
Nezainteresovan – ne obraća pažnju na druge, nerado se uključuje u društvene tokove i dešavanja
Pesimista – nada se boljem ali uvek prvo pomisli na tamnu stranu stvari
Tvrdoglav – beskompromisan u ostvarenju svojih zamisli, ne uvažava mišljenje drugih

Letargičan – spor, teško ga je motivisati za pokret
Uobražen – o sebi ima visoko mišljenje, ubeđen je da je uvek u pravu i da je jedina odgovarajuća osoba koja može da izvrši zadatak
Neorganizovan – lako zaboravlja gde je ostavio neku stvar ili na dogovor koji ima sa drugom osobom
Džangrizav – stalno kritikuje i osuđuje druge

Sugestibilan – lako menja mišljenja pod uticajem drugih
Osvetoljubiv – svesno ili nesvesno gaji u sebi ljutnju, kažnjava počinioce obično na indirektan način - uskraćivanjem ljubavi ili prijateljstva
Povučen – ne voli da bude u centru pažnje, radije se drži po strani
Diskutant – stalno stvara situacije za diskusije ili rasprave

Predusretljiv – rado izlazi u susret željama i potrebama drugih
Pomirljiv – miroljubiv, trudi se da stavi odnos sa drugom osobom iznad razlika u stavovima ili vrednostima
Omiljen – simpatičan, dopadljiv, često u centru pažnje
Hrabar – spreman da prihvati rizik, ne posustaje pred preprekama i izazovima

Nekonfliktan – izbegava konflikte sa drugima
Tolerantan na pritisak – izdržljiv, ne smeta mu da radi pod pritiskom
Moralan – važno mu je da u svakoj situaciji rasuđuje ili postupi ispravno i odgovorno
Optimista – veruje u pozitivan ishod ili razvoj nečega i ubeđuje druge da će sve krenuti nabolje

Spor – ne zamara sebe brzim radom i razmišljanjem
Anksiozan – često je nervozan, uznemiren ili zabrinut
Manipulativan – na prevrtljiv način okrene situaciju u svoju korist kako bi pronašao sebi odgovarajuće rešenje
Napadan – stalno želi da bude u centru pažnje

Društven – lako ostvaruje socijalne kontakte i brzo sklapa prijateljstva	
Strpljiv – nepovoljne okolnosti ga ne izbacuju iz ravnoteže, ostaje smiren i dosledan	
Odaje poštovanje – prema drugima se odnosi sa poštovanjem i uvažavanjem	
Dosetljiv – u svakoj situaciji reaguje brzo i efikasno	

Uravnotežen – izbegava krajnosti
Samouveren – svestan svojih sposobnosti, veruje u uspeh
Vedar – uvek je dobro raspoložen i pozitivno utiče na druge
Organizovan – voli da organizuje i planira, ne voli kada ga u tome ometaju

Usamljen – često ga muči osećaj usamljenosti i nedovoljne bliskosti sa drugim ljudima
Prgav – brzo izgubi pribranost i ima česte izlive besa
Tvrdoglav – teško ga je u bilo čemu ubediti u suprotno, odlučno istrajava u svojoj odluci
Sumnjičav – nesiguran, ne veruje u uspeh

Odlučan – brzo donosi odluke i zaključke onda kada je potrebno doneti odluku za sebe ali i za druge
Altruističan – iskreno se brine o drugim ljudima u svojoj okolini
Miran – smiren i staložen, čak i pod pritiskom
Harizmatičan – sa očaravajućom ličnošću (šarmom), snagom svoje ličnosti uspeva da pridobije druge

Planer – pre nego što krene sa ostvarivanjem cilja ili zamisli, voli da napravi detaljan plan; više se bavi pripremama i planiranjem, nego realizacijom
Govorljiv – obično priča vesele priče i zabavlja okolinu; ima potrebu da prekine tišinu da bi se drugi osećali opuštenije
Socijalno dominantan – vodi glavnu reč u društvu, ističe svoje mišljenje i stavove
Diplomata – u odnosu prema drugima iskazuje taktičnost i strpljenje

Lenj – svaki posao procenjuje u zavisnosti od toga koliko truda u njega treba da uloži, ne voli previše da se angažuje
Cepidlaka – zadržava se na sitnicama, nebitnim stvarima daje veći značaj
Skreće pažnju na sebe – nametljiv, voli da bude u centru pažnje
Uvredljiv – lako se uvredi zbog nesporazuma

Bučan – često je najglasnija osoba u društvu
Nesiguran – često razmišlja o potencijalnim opasnostima ili ima pad samopouzdanja
Neosetljiv – ne ulaže previše napora u odnose sa drugima
Svadljiv – odlučno, vatreno i energično brani svoje stavove, često se konfrontira

Netaktičan – naprasit, nepromišljen i oštar u komunikaciji sa drugima
Željan popularnosti – važno mu je da ostavi utisak na druge, žudi za priznanjima od strane drugih
Nepoverljiv – često gaji neprijateljske stavove prema drugima
Pasivno agresivan – ne iskazuje otvoreno ljutnju, indirektno kažnjava druge kada pogreše

Saosećajan – iskazuje razumevanje za emocije i stanja drugih
Ležeran – bezbrižan i opušten
Vođa – voli da rukovodi, upravlja i organizuje; preferira pozicije od autoriteta
Podsticajan – na druge ima podsticajni, pozitivan uticaj

Nepokolebljiv – čvrst u odlukama koje je doneo
Svestran – ima puno različitih interesovanja i višestruko je talentovan
Ljubazan – neusiljen, lako se sporazumeva sa ljudima
Intuitivan – veruje unutrašnjem osećaju, intuiciji

Ekstravert – ne voli samoću, preferira da bude u društvu
Precizan – sve radi sistematski, pažnju posvećuje svim detaljima
Aktivan – pokretan, brzo mu dosade nedinamične situacije
Neutralan – ne voli da se suprotstavlja drugima, ne stavlja se ni na čiju stranu

Vlastoljubiv – u svemu i svakoga želi da usmerava, želi da se domogne vlasti
Osetljiv – burno emotivno reaguje, sklon je razvoju depresivnih osećanja
Prokrastinator – sklon je odlaganju zadataka i obaveza
Nesiguran – plaši se odbacivanja od strane drugih

Perferkcionista – izuzetno mnogo zahteva od sebe i drugih, želi da sve uvek bude savršeno
Rečit – lepo se izražava i ima širok vokabular
Povučen – retko pokreće razgovor, radije će odgovarati na pitanja nego inicirati razgovor
Neumoran – izdržljiv i istrajan; ne odustaje dok ne ostvari svoj cilj

Neambiciozan – karijerni uspeh ne stavlja visoko na listu prioriteta, nema jasno definisane ciljeve
Sklon kontrolišućem ponašanju – voli da kontroliše druge kao i da im naređuje
Brbljiv – neprekidno govori, zabavlja druge, ne može da ćuti
Utučen – često je bezvoljan i neraspoložen

Energičan – pun životnog poleta, aktivan i društven
Učtiv – trudi se da se ponaša po bontonu i prema važećim normama ponašanja
Direktan – neposredan u komunikaciji, usmeren ka cilju
Uporan – istrajan i nepopustljiv u onome što zamisli

Impulsivan – brzo i bez mnogo razmišljanja donosi odluke, često je nepromišljen
Samokritičan – sklon je kritikovanju sebe i preispitivanju sopstvene vrednosti
Ravnodušan – većina stvari ne dopire do njega
Nestrpljiv – nema puno strpljenja da sačeka da dobije ono što želi, važno mu je da sve dobije odmah i bez čekanja

Medijator – stalno se trudi da pomiri suprotnosti da bi se izbegli konflikti
Savestan – uvek poštuje dogovore, pravila i procedure i preuzima odgovornost za svoje postupke
Timski orijentisan – najefikasniji je kada radi u grupi, odlično sarađuje sa drugima
Temperamentan – brzo reaguje i lako se iznervira

Prilagodljiv – lako se adaptira na novu sredinu ili na nove saradnike, nova sredina ga sa lakoćom prihvata
Ambiciozan – ima visok motiv postignuća, teži visokom karijernom uspehu
Uslužan – spreman je da pomogne i da se prilagodi drugima
Pouzdan – drugi se uvek mogu osloniti na njega

Neodlučan – teško mu je da brzo i bez dvoumljenja donese odluku
Sumnjičav – sumnjičavo prilazi ljudima i idejama, teško prihvata novitete i promene
Nestrpljiv – ne voli čekanje niti okolnosti koje ga na bilo koji način sprečavaju da ekspresno ostvari ono što je naumio
Nepromišljen – brzoplet je, čini stvari bez mnogo razmišljanja